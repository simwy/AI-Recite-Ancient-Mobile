[
  {
    "_id": "gw-at-001",
    "title": "观沧海",
    "author": "曹操",
    "dynasty": "东汉",
    "content": "东临碣石，以观沧海。水何澹澹，山岛竦峙。树木丛生，百草丰茂。秋风萧瑟，洪波涌起。日月之行，若出其中；星汉灿烂，若出其里。幸甚至哉，歌以咏志。",
    "intro": "这首诗描绘了大海的壮丽景象，表达了诗人开阔的胸襟和统一天下的雄心壮志。",
    "is_hot": true,
    "source": "七年级上册"
  },
  {
    "_id": "gw-at-002",
    "title": "次北固山下",
    "author": "王湾",
    "dynasty": "唐代",
    "content": "客路青山外，行舟绿水前。潮平两岸阔，风正一帆悬。海日生残夜，江春入旧年。乡书何处达？归雁洛阳边。",
    "intro": "这首诗描写了冬末春初时作者在北固山下停泊时所见到青山绿水、潮平岸阔等壮丽之景，抒发了作者深深的思乡之情。",
    "is_hot": true,
    "source": "七年级上册"
  },
  {
    "_id": "gw-at-003",
    "title": "闻王昌龄左迁龙标遥有此寄",
    "author": "李白",
    "dynasty": "唐代",
    "content": "杨花落尽子规啼，闻道龙标过五溪。我寄愁心与明月，随君直到夜郎西。",
    "intro": "这首诗是李白为好友王昌龄贬官而作，以抒发感愤，寄托慰藉，表达对王昌龄怀才不遇的惋惜与同情之意。",
    "is_hot": true,
    "source": "七年级上册"
  },
  {
    "_id": "gw-at-004",
    "title": "天净沙·秋思",
    "author": "马致远",
    "dynasty": "元代",
    "content": "枯藤老树昏鸦，小桥流水人家，古道西风瘦马。夕阳西下，断肠人在天涯。",
    "intro": "这首小令描绘了一幅凄凉动人的秋郊夕照图，抒发了一个飘零天涯的游子在秋天思念故乡、倦于漂泊的凄苦愁楚之情。",
    "is_hot": true,
    "source": "七年级上册"
  },
  {
    "_id": "gw-at-005",
    "title": "咏雪",
    "author": "刘义庆",
    "dynasty": "南朝宋",
    "content": "谢太傅寒雪日内集，与儿女讲论文义。俄而雪骤，公欣然曰：\"白雪纷纷何所似？\"兄子胡儿曰：\"撒盐空中差可拟。\"兄女曰：\"未若柳絮因风起。\"公大笑乐。即公大兄无奕女，左将军王凝之妻也。",
    "intro": "本文通过谢太傅一家赏雪的情景，表现了谢道韫的文学才华和聪明才智。",
    "is_hot": true,
    "source": "七年级上册"
  },
  {
    "_id": "gw-at-006",
    "title": "陈太丘与友期行",
    "author": "刘义庆",
    "dynasty": "南朝宋",
    "content": "陈太丘与友期行，期日中。过中不至，太丘舍去，去后乃至。元方时年七岁，门外戏。客问元方：\"尊君在不？\"答曰：\"待君久不至，已去。\"友人便怒曰：\"非人哉！与人期行，相委而去。\"元方曰：\"君与家君期日中。日中不至，则是无信；对子骂父，则是无礼。\"友人惭，下车引之。元方入门不顾。",
    "intro": "本文记述了陈元方与来客对话时的场景，告诫人们办事要讲诚信，为人要方正。",
    "is_hot": true,
    "source": "七年级上册"
  },
  {
    "_id": "gw-at-007",
    "title": "论语十二章",
    "author": "孔子及其弟子",
    "dynasty": "春秋战国",
    "content": "子曰：\"学而时习之，不亦说乎？有朋自远方来，不亦乐乎？人不知而不愠，不亦君子乎？\"（《学而》）\n曾子曰：\"吾日三省吾身：为人谋而不忠乎？与朋友交而不信乎？传不习乎？\"（《学而》）\n子曰：\"吾十有五而志于学，三十而立，四十而不惑，五十而知天命，六十而耳顺，七十而从心所欲，不逾矩。\"（《为政》）\n子曰：\"温故而知新，可以为师矣。\"（《为政》）\n子曰：\"学而不思则罔，思而不学则殆。\"（《为政》）\n子曰：\"贤哉，回也！一箪食，一瓢饮，在陋巷，人不堪其忧，回也不改其乐。贤哉，回也！\"（《雍也》）\n子曰：\"知之者不如好之者，好之者不如乐之者。\"（《雍也》）\n子曰：\"饭疏食饮水，曲肱而枕之，乐亦在其中矣。不义而富且贵，于我如浮云。\"（《述而》）\n子曰：\"三人行，必有我师焉。择其善者而从之，其不善者而改之。\"（《述而》）\n子在川上曰：\"逝者如斯夫，不舍昼夜。\"（《子罕》）\n子曰：\"三军可夺帅也，匹夫不可夺志也。\"（《子罕》）\n子夏曰：\"博学而笃志，切问而近思，仁在其中矣。\"（《子张》）",
    "intro": "《论语》十二章是孔子及其弟子关于学习态度、学习方法以及个人修养等方面的经典论述。",
    "is_hot": true,
    "source": "七年级上册"
  },
  {
    "_id": "gw-at-008",
    "title": "峨眉山月歌",
    "author": "李白",
    "dynasty": "唐代",
    "content": "峨眉山月半轮秋，影入平羌江水流。夜发清溪向三峡，思君不见下渝州。",
    "intro": "这首诗是李白初离蜀地时的作品，描写了月映清江的美景，抒发了作者离乡江行的思友之情和对故乡的眷恋之情。",
    "is_hot": false,
    "source": "七年级上册"
  },
  {
    "_id": "gw-at-009",
    "title": "江南逢李龟年",
    "author": "杜甫",
    "dynasty": "唐代",
    "content": "岐王宅里寻常见，崔九堂前几度闻。正是江南好风景，落花时节又逢君。",
    "intro": "这首诗是杜甫绝句中最有情韵、最富含蕴的一篇，包含着丰富的时代生活内容。",
    "is_hot": false,
    "source": "七年级上册"
  },
  {
    "_id": "gw-at-010",
    "title": "行军九日思长安故园",
    "author": "岑参",
    "dynasty": "唐代",
    "content": "强欲登高去，无人送酒来。遥怜故园菊，应傍战场开。",
    "intro": "这首诗表现了诗人在重阳节时对故乡的思念，以及对国事的忧虑和对人民的关切。",
    "is_hot": false,
    "source": "七年级上册"
  },
  {
    "_id": "gw-at-011",
    "title": "夜上受降城闻笛",
    "author": "李益",
    "dynasty": "唐代",
    "content": "回乐烽前沙似雪，受降城外月如霜。不知何处吹芦管，一夜征人尽望乡。",
    "intro": "这首诗是一首抒写戍边将士乡情的诗作，从多角度描绘了戍边将士浓烈的乡思和满心的哀愁之情。",
    "is_hot": false,
    "source": "七年级上册"
  },
  {
    "_id": "gw-at-012",
    "title": "诫子书",
    "author": "诸葛亮",
    "dynasty": "三国",
    "content": "夫君子之行，静以修身，俭以养德。非淡泊无以明志，非宁静无以致远。夫学须静也，才须学也，非学无以广才，非志无以成学。淫慢则不能励精，险躁则不能治性。年与时驰，意与日去，遂成枯落，多不接世，悲守穷庐，将复何及！",
    "intro": "本文是诸葛亮写给儿子诸葛瞻的一封家书，劝勉儿子勤学立志，修身养性要从淡泊宁静中下功夫，最忌怠惰险躁。",
    "is_hot": true,
    "source": "七年级上册"
  },
  {
    "_id": "gw-at-013",
    "title": "狼",
    "author": "蒲松龄",
    "dynasty": "清代",
    "content": "一屠晚归，担中肉尽，止有剩骨。途中两狼，缀行甚远。屠惧，投以骨。一狼得骨止，一狼仍从。复投之，后狼止而前狼又至。骨已尽矣，而两狼之并驱如故。屠大窘，恐前后受其敌。顾野有麦场，场主积薪其中，苫蔽成丘。屠乃奔倚其下，弛担持刀。狼不敢前，眈眈相向。少时，一狼径去，其一犬坐于前。久之，目似瞑，意暇甚。屠暴起，以刀劈狼首，又数刀毙之。方欲行，转视积薪后，一狼洞其中，意将隧入以攻其后也。身已半入，止露尻尾。屠自后断其股，亦毙之。乃悟前狼假寐，盖以诱敌。狼亦黠矣，而顷刻两毙，禽兽之变诈几何哉？止增笑耳。",
    "intro": "本文通过描写一个屠户杀狼的故事，表现了狼的贪婪、凶狠和狡诈的本性，赞扬了屠户的机智勇敢。",
    "is_hot": true,
    "source": "七年级上册"
  },
  {
    "_id": "gw-at-014",
    "title": "穿井得一人",
    "author": "吕氏春秋",
    "dynasty": "战国",
    "content": "宋之丁氏，家无井而出溉汲，常一人居外。及其家穿井，告人曰：\"吾穿井得一人。\"有闻而传之者曰：\"丁氏穿井得一人。\"国人道之，闻之于宋君。宋君令人问之于丁氏，丁氏对曰：\"得一人之使，非得一人于井中也。\"",
    "intro": "本文通过一个寓言故事，告诫人们对于道听途说的传言，万勿轻信，必须认真地思索，进行实际的考察，否则很容易把事情搞错。",
    "is_hot": true,
    "source": "七年级上册"
  },
  {
    "_id": "gw-at-015",
    "title": "杞人忧天",
    "author": "列子",
    "dynasty": "战国",
    "content": "杞国有人忧天地崩坠，身亡所寄，废寝食者。又有忧彼之所忧者，因往晓之，曰：\"天，积气耳，亡处亡气。若屈伸呼吸，终日在天中行止，奈何忧崩坠乎？\"其人曰：\"天果积气，日月星宿，不当坠耶？\"晓之者曰：\"日月星宿，亦积气中之有光耀者，只使坠，亦不能有所中伤。\"其人曰：\"奈地坏何？\"晓之者曰：\"地，积块耳，充塞四虚，亡处亡块。若躇步跐蹈，终日在地上行止，奈何忧其坏？\"其人舍然大喜，晓之者亦舍然大喜。",
    "intro": "本文通过杞人忧天的故事，嘲笑了那种整天怀着毫无必要的担心和无穷无尽的忧愁，既自扰又扰人的庸人，告诉人们不要毫无根据地忧虑和担心。",
    "is_hot": true,
    "source": "七年级上册"
  },
  {
    "_id": "gw-at-016",
    "title": "秋词（其一）",
    "author": "刘禹锡",
    "dynasty": "唐代",
    "content": "自古逢秋悲寂寥，我言秋日胜春朝。晴空一鹤排云上，便引诗情到碧霄。",
    "intro": "这首诗一反过去文人悲秋的传统，赞颂了秋天的美好，表现了作者奋发进取的豪情和豁达乐观的情怀。",
    "is_hot": false,
    "source": "七年级上册"
  },
  {
    "_id": "gw-at-017",
    "title": "夜雨寄北",
    "author": "李商隐",
    "dynasty": "唐代",
    "content": "君问归期未有期，巴山夜雨涨秋池。何当共剪西窗烛，却话巴山夜雨时。",
    "intro": "这首诗是李商隐滞留巴蜀时寄怀长安亲友之作，表达了诗人对亲友的思念之情。",
    "is_hot": false,
    "source": "七年级上册"
  },
  {
    "_id": "gw-at-018",
    "title": "十一月四日风雨大作（其二）",
    "author": "陆游",
    "dynasty": "南宋",
    "content": "僵卧孤村不自哀，尚思为国戍轮台。夜阑卧听风吹雨，铁马冰河入梦来。",
    "intro": "这首诗表达了诗人虽年老体衰，但仍心系国家，渴望为国效力的爱国情怀。",
    "is_hot": false,
    "source": "七年级上册"
  },
  {
    "_id": "gw-at-019",
    "title": "潼关",
    "author": "谭嗣同",
    "dynasty": "清代",
    "content": "终古高云簇此城，秋风吹散马蹄声。河流大野犹嫌束，山入潼关不解平。",
    "intro": "这首诗通过描写潼关的雄伟气势，表达了诗人豪迈奔放的激情和冲决封建罗网、追求个性解放的愿望。",
    "is_hot": false,
    "source": "七年级上册"
  },
  {
    "_id": "gw-at-020",
    "title": "孙权劝学",
    "author": "司马光",
    "dynasty": "北宋",
    "content": "初，权谓吕蒙曰：\"卿今当涂掌事，不可不学！\"蒙辞以军中多务。权曰：\"孤岂欲卿治经为博士邪！但当涉猎，见往事耳。卿言多务，孰若孤？孤常读书，自以为大有所益。\"蒙乃始就学。及鲁肃过寻阳，与蒙论议，大惊曰：\"卿今者才略，非复吴下阿蒙！\"蒙曰：\"士别三日，即更刮目相待，大兄何见事之晚乎！\"肃遂拜蒙母，结友而别。",
    "intro": "本文通过孙权劝学、吕蒙学有所成的故事，强调了学习的重要性，说明了只要肯学习，就会有进步的道理。",
    "is_hot": true,
    "source": "七年级下册"
  },
  {
    "_id": "gw-at-021",
    "title": "木兰诗",
    "author": "乐府民歌",
    "dynasty": "南北朝",
    "content": "唧唧复唧唧，木兰当户织。不闻机杼声，唯闻女叹息。问女何所思，问女何所忆。女亦无所思，女亦无所忆。昨夜见军帖，可汗大点兵，军书十二卷，卷卷有爷名。阿爷无大儿，木兰无长兄，愿为市鞍马，从此替爷征。东市买骏马，西市买鞍鞯，南市买辔头，北市买长鞭。旦辞爷娘去，暮宿黄河边，不闻爷娘唤女声，但闻黄河流水鸣溅溅。旦辞黄河去，暮至黑山头，不闻爷娘唤女声，但闻燕山胡骑鸣啾啾。万里赴戎机，关山度若飞。朔气传金柝，寒光照铁衣。将军百战死，壮士十年归。归来见天子，天子坐明堂。策勋十二转，赏赐百千强。可汗问所欲，木兰不用尚书郎，愿驰千里足，送儿还故乡。爷娘闻女来，出郭相扶将；阿姊闻妹来，当户理红妆；小弟闻姊来，磨刀霍霍向猪羊。开我东阁门，坐我西阁床，脱我战时袍，著我旧时裳。当窗理云鬓，对镜帖花黄。出门看火伴，火伴皆惊忙：同行十二年，不知木兰是女郎。雄兔脚扑朔，雌兔眼迷离；双兔傍地走，安能辨我是雄雌？",
    "intro": "这首民歌通过木兰女扮男装代父从军的故事，表现了木兰勤劳、智慧、勇敢、坚强和不贪图利禄的高贵品质，以及她爱国爱家的崇高精神。",
    "is_hot": true,
    "source": "七年级下册"
  },
  {
    "_id": "gw-at-022",
    "title": "卖油翁",
    "author": "欧阳修",
    "dynasty": "北宋",
    "content": "陈康肃公善射，当世无双，公亦以此自矜。尝射于家圃，有卖油翁释担而立，睨之久而不去。见其发矢十中八九，但微颔之。康肃问曰：\"汝亦知射乎？吾射不亦精乎？\"翁曰：\"无他，但手熟尔。\"康肃忿然曰：\"尔安敢轻吾射！\"翁曰：\"以我酌油知之。\"乃取一葫芦置于地，以钱覆其口，徐以杓酌油沥之，自钱孔入，而钱不湿。因曰：\"我亦无他，惟手熟尔。\"康肃笑而遣之。",
    "intro": "本文通过陈尧咨与卖油翁之间的问答，告诉人们\"熟能生巧\"的道理，告诫人们\"尺有所短，寸有所长\"，即使有长处也不应该骄傲自满。",
    "is_hot": true,
    "source": "七年级下册"
  },
  {
    "_id": "gw-at-023",
    "title": "竹里馆",
    "author": "王维",
    "dynasty": "唐代",
    "content": "独坐幽篁里，弹琴复长啸。深林人不知，明月来相照。",
    "intro": "这首诗描写了诗人独坐幽篁、弹琴长啸的悠闲情景，表现了诗人宁静淡泊的心境。",
    "is_hot": false,
    "source": "七年级下册"
  },
  {
    "_id": "gw-at-024",
    "title": "春夜洛城闻笛",
    "author": "李白",
    "dynasty": "唐代",
    "content": "谁家玉笛暗飞声，散入春风满洛城。此夜曲中闻折柳，何人不起故园情。",
    "intro": "这首诗抒发了作者客居洛阳夜深人静之时被笛声引起的思乡之情。",
    "is_hot": false,
    "source": "七年级下册"
  },
  {
    "_id": "gw-at-025",
    "title": "逢入京使",
    "author": "岑参",
    "dynasty": "唐代",
    "content": "故园东望路漫漫，双袖龙钟泪不干。马上相逢无纸笔，凭君传语报平安。",
    "intro": "这首诗描写了诗人远涉边塞，路逢回京使者，托带平安口信，以慰悬望的家人的典型场面，具有浓烈的人情味。",
    "is_hot": false,
    "source": "七年级下册"
  },
  {
    "_id": "gw-at-026",
    "title": "晚春",
    "author": "韩愈",
    "dynasty": "唐代",
    "content": "草树知春不久归，百般红紫斗芳菲。杨花榆荚无才思，惟解漫天作雪飞。",
    "intro": "这首诗运用拟人的修辞手法，通过描写花草树木得知春天不久就要归去，于是各逞姿色，争芳斗艳，欲将春天留住，就连那本来没有任何姿色的杨花、榆荚也不甘示弱，化作雪花随风飞舞，加入了留春的行列。",
    "is_hot": false,
    "source": "七年级下册"
  },
  {
    "_id": "gw-at-027",
    "title": "陋室铭",
    "author": "刘禹锡",
    "dynasty": "唐代",
    "content": "山不在高，有仙则名。水不在深，有龙则灵。斯是陋室，惟吾德馨。苔痕上阶绿，草色入帘青。谈笑有鸿儒，往来无白丁。可以调素琴，阅金经。无丝竹之乱耳，无案牍之劳形。南阳诸葛庐，西蜀子云亭。孔子云：何陋之有？",
    "intro": "本文通过对陋室的描写，表达了作者高洁傲岸的情操和安贫乐道的情趣。",
    "is_hot": true,
    "source": "七年级下册"
  },
  {
    "_id": "gw-at-028",
    "title": "爱莲说",
    "author": "周敦颐",
    "dynasty": "北宋",
    "content": "水陆草木之花，可爱者甚蕃。晋陶渊明独爱菊。自李唐来，世人甚爱牡丹。予独爱莲之出淤泥而不染，濯清涟而不妖，中通外直，不蔓不枝，香远益清，亭亭净植，可远观而不可亵玩焉。予谓菊，花之隐逸者也；牡丹，花之富贵者也；莲，花之君子者也。噫！菊之爱，陶后鲜有闻。莲之爱，同予者何人？牡丹之爱，宜乎众矣！",
    "intro": "本文通过对莲的形象和品质的描写，歌颂了莲花坚贞的品格，从而也表现了作者洁身自爱的高洁人格和洒落的胸襟。",
    "is_hot": true,
    "source": "七年级下册"
  },
  {
    "_id": "gw-at-029",
    "title": "登幽州台歌",
    "author": "陈子昂",
    "dynasty": "唐代",
    "content": "前不见古人，后不见来者。念天地之悠悠，独怆然而涕下！",
    "intro": "这首诗通过描写登楼远眺，凭今吊古所引起的无限感慨，抒发了诗人抑郁已久的悲愤之情，深刻地揭示了封建社会中那些怀才不遇的知识分子遭受压抑的境遇。",
    "is_hot": true,
    "source": "七年级下册"
  },
  {
    "_id": "gw-at-030",
    "title": "望岳",
    "author": "杜甫",
    "dynasty": "唐代",
    "content": "岱宗夫如何？齐鲁青未了。造化钟神秀，阴阳割昏晓。荡胸生曾云，决眦入归鸟。会当凌绝顶，一览众山小。",
    "intro": "这首诗通过描绘泰山雄伟磅礴的景象，热情赞美了泰山高大巍峨的气势和神奇秀丽的景色，流露出了对祖国山河的热爱之情，表达了诗人不怕困难、敢攀顶峰、俯视一切的雄心和气概。",
    "is_hot": true,
    "source": "七年级下册"
  },
  {
    "_id": "gw-at-031",
    "title": "登飞来峰",
    "author": "王安石",
    "dynasty": "北宋",
    "content": "飞来山上千寻塔，闻说鸡鸣见日升。不畏浮云遮望眼，自缘身在最高层。",
    "intro": "这首诗反映了诗人为实现自己的政治抱负而勇往直前、无所畏惧的进取精神。",
    "is_hot": true,
    "source": "七年级下册"
  },
  {
    "_id": "gw-at-032",
    "title": "游山西村",
    "author": "陆游",
    "dynasty": "南宋",
    "content": "莫笑农家腊酒浑，丰年留客足鸡豚。山重水复疑无路，柳暗花明又一村。箫鼓追随春社近，衣冠简朴古风存。从今若许闲乘月，拄杖无时夜叩门。",
    "intro": "这首诗描写了山西村的美丽风光和淳朴的民风，表达了诗人对田园生活的热爱。",
    "is_hot": true,
    "source": "七年级下册"
  },
  {
    "_id": "gw-at-033",
    "title": "己亥杂诗（其五）",
    "author": "龚自珍",
    "dynasty": "清代",
    "content": "浩荡离愁白日斜，吟鞭东指即天涯。落红不是无情物，化作春泥更护花。",
    "intro": "这首诗抒发了诗人离京时愁闷的心情，表达了诗人虽然辞官，但仍关心国家前途命运的爱国之情。",
    "is_hot": true,
    "source": "七年级下册"
  },
  {
    "_id": "gw-at-034",
    "title": "活板",
    "author": "沈括",
    "dynasty": "北宋",
    "content": "板印书籍，唐人尚未盛为之。自冯瀛王始印五经，已后典籍皆为板本。庆历中，有布衣毕昇，又为活板。其法：用胶泥刻字，薄如钱唇，每字为一印，火烧令坚。先设一铁板，其上以松脂、蜡和纸灰之类冒之。欲印，则以一铁范置铁板上，乃密布字印，满铁范为一板，持就火炀之，药稍镕，则以一平板按其面，则字平如砥。若止印三二本，未为简易；若印数十百千本，则极为神速。常作二铁板，一板印刷，一板已自布字，此印者才毕，则第二板已具，更互用之，瞬息可就。每一字皆有数印，如\"之\"\"也\"等字，每字有二十余印，以备一板内有重复者。不用，则以纸帖之，每韵为一帖，木格贮之。有奇字素无备者，旋刻之，以草火烧，瞬息可成。不以木为之者，木理有疏密，沾水则高下不平，兼与药相粘，不可取；不若燔土，用讫再火令药镕，以手拂之，其印自落，殊不沾污。昇死，其印为予群从所得，至今宝藏。",
    "intro": "本文详细介绍了毕昇发明的活字印刷术的制作方法和优越性，表现了我国古代劳动人民的聪明才智和创造精神。",
    "is_hot": true,
    "source": "七年级下册"
  },
  {
    "_id": "gw-at-035",
    "title": "泊秦淮",
    "author": "杜牧",
    "dynasty": "唐代",
    "content": "烟笼寒水月笼沙，夜泊秦淮近酒家。商女不知亡国恨，隔江犹唱后庭花。",
    "intro": "这首诗借陈后主因追求荒淫享乐终至亡国的历史，讽刺了那些不从中汲取教训而醉生梦死的晚唐统治者，表现了作者对国家命运的无比关怀和深切忧虑。",
    "is_hot": false,
    "source": "七年级下册"
  },
  {
    "_id": "gw-at-036",
    "title": "贾生",
    "author": "李商隐",
    "dynasty": "唐代",
    "content": "宣室求贤访逐臣，贾生才调更无伦。可怜夜半虚前席，不问苍生问鬼神。",
    "intro": "这首诗借贾谊的遭遇，抒发了诗人怀才不遇的感慨，讽刺了统治者不重视人才。",
    "is_hot": false,
    "source": "七年级下册"
  },
  {
    "_id": "gw-at-037",
    "title": "过松源晨炊漆公店（其五）",
    "author": "杨万里",
    "dynasty": "南宋",
    "content": "莫言下岭便无难，赚得行人错喜欢。政入万山围子里，一山放出一山拦。",
    "intro": "这首诗通过描写山区行路的感受，说明了一个具有普遍意义的深刻道理：人们无论做什么事，都要对前进道路上的困难作好充分的估计，不要被一时的成功所陶醉。",
    "is_hot": false,
    "source": "七年级下册"
  },
  {
    "_id": "gw-at-038",
    "title": "约客",
    "author": "赵师秀",
    "dynasty": "南宋",
    "content": "黄梅时节家家雨，青草池塘处处蛙。有约不来过夜半，闲敲棋子落灯花。",
    "intro": "这首诗写了诗人雨夜候客来访的情景，表现了约客未至时诗人怅惘的心情。",
    "is_hot": false,
    "source": "七年级下册"
  },
  {
    "_id": "gw-at-039",
    "title": "行路难（其一）",
    "author": "李白",
    "dynasty": "唐代",
    "content": "金樽清酒斗十千，玉盘珍羞直万钱。停杯投箸不能食，拔剑四顾心茫然。欲渡黄河冰塞川，将登太行雪满山。闲来垂钓碧溪上，忽复乘舟梦日边。行路难，行路难，多歧路，今安在？长风破浪会有时，直挂云帆济沧海。",
    "intro": "这首诗抒发了诗人在政治道路上遭遇艰难时的愤激情绪，但诗人并未因此而放弃远大的政治理想，仍盼着总有一天会施展自己的抱负，表现了他对人生前途乐观豪迈的气概。",
    "is_hot": true,
    "source": "九年级上册"
  },
  {
    "_id": "gw-at-040",
    "title": "酬乐天扬州初逢席上见赠",
    "author": "刘禹锡",
    "dynasty": "唐代",
    "content": "巴山楚水凄凉地，二十三年弃置身。怀旧空吟闻笛赋，到乡翻似烂柯人。沉舟侧畔千帆过，病树前头万木春。今日听君歌一曲，暂凭杯酒长精神。",
    "intro": "这首诗是刘禹锡罢和州刺史返回洛阳，同时白居易从苏州返洛阳，两人在扬州初逢时，白居易在宴席上作诗赠与刘禹锡，刘禹锡写此诗作答。诗中表达了诗人对自己被贬谪、遭弃置的无限辛酸和愤懑不平的思想感情，同时也表现了诗人的坚定信念和乐观精神。",
    "is_hot": true,
    "source": "九年级上册"
  },
  {
    "_id": "gw-at-041",
    "title": "水调歌头·明月几时有",
    "author": "苏轼",
    "dynasty": "北宋",
    "content": "丙辰中秋，欢饮达旦，大醉，作此篇，兼怀子由。明月几时有？把酒问青天。不知天上宫阙，今夕是何年。我欲乘风归去，又恐琼楼玉宇，高处不胜寒。起舞弄清影，何似在人间。转朱阁，低绮户，照无眠。不应有恨，何事长向别时圆？人有悲欢离合，月有阴晴圆缺，此事古难全。但愿人长久，千里共婵娟。",
    "intro": "这首词是中秋望月怀人之作，表达了对胞弟苏辙的无限思念。词人运用形象的描绘和浪漫主义的想象，紧紧围绕中秋之月展开描写、抒情和议论，从天上与人间、月与人、空间与时间这些相联系的范畴进行思考，把人世间的悲欢离合之情纳入对宇宙人生的哲理性追寻之中。",
    "is_hot": true,
    "source": "九年级上册"
  },
  {
    "_id": "gw-at-042",
    "title": "月夜忆舍弟",
    "author": "杜甫",
    "dynasty": "唐代",
    "content": "戍鼓断人行，边秋一雁声。露从今夜白，月是故乡明。有弟皆分散，无家问死生。寄书长不达，况乃未休兵。",
    "intro": "这首诗写于安史之乱中，诗人当时身处战乱中的秦州，与分散在各处的兄弟音信不通。诗中写兄弟因战乱而离散，居无定处，杳无音信，生死未卜。正值白露时节，在戍楼上的鼓声和失群孤雁的哀鸣声的映衬之下，诗人对兄弟的思念和忧国忧民之情显得更加深沉和浓烈。",
    "is_hot": true,
    "source": "九年级上册"
  },
  {
    "_id": "gw-at-043",
    "title": "长沙过贾谊宅",
    "author": "刘长卿",
    "dynasty": "唐代",
    "content": "三年谪宦此栖迟，万古惟留楚客悲。秋草独寻人去后，寒林空见日斜时。汉文有道恩犹薄，湘水无情吊岂知？寂寂江山摇落处，怜君何事到天涯！",
    "intro": "这首诗是诗人被贬谪到长沙时所作，诗人借贾谊被贬长沙之事，抒发了自己无罪被贬的悲愤和痛苦，对不合理的社会现实进行了强烈的控诉。",
    "is_hot": false,
    "source": "九年级上册"
  },
  {
    "_id": "gw-at-044",
    "title": "左迁至蓝关示侄孙湘",
    "author": "韩愈",
    "dynasty": "唐代",
    "content": "一封朝奏九重天，夕贬潮州路八千。欲为圣明除弊事，肯将衰朽惜残年！云横秦岭家何在？雪拥蓝关马不前。知汝远来应有意，好收吾骨瘴江边。",
    "intro": "这首诗是韩愈被贬潮州途中所作，抒发了作者内心郁愤以及前途未卜的感伤情绪。首联写因'一封奏书'而获罪被贬，朝夕之间，变化巨大；颔联表白自己虽遭贬谪，但仍一心为国，不惜残年；颈联即景抒情，既悲且壮；尾联吐露凄楚难言的激愤之情。",
    "is_hot": true,
    "source": "九年级上册"
  },
  {
    "_id": "gw-at-045",
    "title": "商山早行",
    "author": "温庭筠",
    "dynasty": "唐代",
    "content": "晨起动征铎，客行悲故乡。鸡声茅店月，人迹板桥霜。槲叶落山路，枳花明驿墙。因思杜陵梦，凫雁满回塘。",
    "intro": "这首诗描写了旅途中寒冷凄清的早行景色，抒发了游子在外的孤寂之情和浓浓的思乡之意，字里行间流露出人在旅途的失意和无奈。",
    "is_hot": false,
    "source": "九年级上册"
  },
  {
    "_id": "gw-at-046",
    "title": "咸阳城东楼",
    "author": "许浑",
    "dynasty": "唐代",
    "content": "一上高城万里愁，蒹葭杨柳似汀洲。溪云初起日沉阁，山雨欲来风满楼。鸟下绿芜秦苑夕，蝉鸣黄叶汉宫秋。行人莫问当年事，故国东来渭水流。",
    "intro": "这首诗是诗人登上咸阳城楼所作，通过对景物的描写，勾勒出一个萧条凄凉的意境，借秦苑、汉宫的荒废，抒发了对家国衰败的无限感慨。",
    "is_hot": true,
    "source": "九年级上册"
  },
  {
    "_id": "gw-at-047",
    "title": "无题",
    "author": "李商隐",
    "dynasty": "唐代",
    "content": "相见时难别亦难，东风无力百花残。春蚕到死丝方尽，蜡炬成灰泪始干。晓镜但愁云鬓改，夜吟应觉月光寒。蓬山此去无多路，青鸟殷勤为探看。",
    "intro": "这首诗以女性的口吻抒写爱情心理，在悲伤、痛苦之中，寓有灼热的渴望和坚忍的执着精神，感情境界深微绵邈，极为丰富。",
    "is_hot": true,
    "source": "九年级上册"
  },
  {
    "_id": "gw-at-048",
    "title": "行香子·树绕村庄",
    "author": "秦观",
    "dynasty": "北宋",
    "content": "树绕村庄，水满陂塘。倚东风，豪兴徜徉。小园几许，收尽春光。有桃花红，李花白，菜花黄。远远围墙，隐隐茅堂。飏青旗，流水桥旁。偶然乘兴，步过东冈。正莺儿啼，燕儿舞，蝶儿忙。",
    "intro": "这首词以通俗、生动、朴素、清新的语言，描绘了一幅春光明媚、万物竞发的田园风光图，表现了词人对农村景色的喜爱和内心的闲适之情。",
    "is_hot": false,
    "source": "九年级上册"
  },
  {
    "_id": "gw-at-049",
    "title": "丑奴儿·书博山道中壁",
    "author": "辛弃疾",
    "dynasty": "南宋",
    "content": "少年不识愁滋味，爱上层楼。爱上层楼，为赋新词强说愁。而今识尽愁滋味，欲说还休。欲说还休，却道'天凉好个秋'！",
    "intro": "这首词通过'少年'时与'而今'的对比，表现了作者受压抑、遭排挤、报国无门的痛苦之情，也表达了对南宋朝廷的讽刺与不满。",
    "is_hot": true,
    "source": "九年级上册"
  },
  {
    "_id": "gw-at-050",
    "title": "岳阳楼记",
    "author": "范仲淹",
    "dynasty": "北宋",
    "content": "庆历四年春，滕子京谪守巴陵郡。越明年，政通人和，百废具兴，乃重修岳阳楼，增其旧制，刻唐贤今人诗赋于其上，属予作文以记之。予观夫巴陵胜状，在洞庭一湖。衔远山，吞长江，浩浩汤汤，横无际涯，朝晖夕阴，气象万千，此则岳阳楼之大观也，前人之述备矣。然则北通巫峡，南极潇湘，迁客骚人，多会于此，览物之情，得无异乎？若夫淫雨霏霏，连月不开，阴风怒号，浊浪排空，日星隐曜，山岳潜形，商旅不行，樯倾楫摧，薄暮冥冥，虎啸猿啼。登斯楼也，则有去国怀乡，忧谗畏讥，满目萧然，感极而悲者矣。至若春和景明，波澜不惊，上下天光，一碧万顷，沙鸥翔集，锦鳞游泳，岸芷汀兰，郁郁青青。而或长烟一空，皓月千里，浮光跃金，静影沉璧，渔歌互答，此乐何极！登斯楼也，则有心旷神怡，宠辱偕忘，把酒临风，其喜洋洋者矣。嗟夫！予尝求古仁人之心，或异二者之为，何哉？不以物喜，不以己悲，居庙堂之高则忧其民，处江湖之远则忧其君。是进亦忧，退亦忧。然则何时而乐耶？其必曰'先天下之忧而忧，后天下之乐而乐'乎！噫！微斯人，吾谁与归？时六年九月十五日。",
    "intro": "这篇文章通过描绘岳阳楼的景色及迁客骚人登楼览景后产生的不同感情，表达了自己'不以物喜，不以己悲'的旷达胸襟与'先天下之忧而忧，后天下之乐而乐'的政治抱负。",
    "is_hot": true,
    "source": "九年级上册"
  },
  {
    "_id": "gw-at-051",
    "title": "醉翁亭记",
    "author": "欧阳修",
    "dynasty": "北宋",
    "content": "环滁皆山也。其西南诸峰，林壑尤美，望之蔚然而深秀者，琅琊也。山行六七里，渐闻水声潺潺，而泻出于两峰之间者，酿泉也。峰回路转，有亭翼然临于泉上者，醉翁亭也。作亭者谁？山之僧智仙也。名之者谁？太守自谓也。太守与客来饮于此，饮少辄醉，而年又最高，故自号曰醉翁也。醉翁之意不在酒，在乎山水之间也。山水之乐，得之心而寓之酒也。若夫日出而林霏开，云归而岩穴暝，晦明变化者，山间之朝暮也。野芳发而幽香，佳木秀而繁阴，风霜高洁，水落而石出者，山间之四时也。朝而往，暮而归，四时之景不同，而乐亦无穷也。至于负者歌于途，行者休于树，前者呼，后者应，伛偻提携，往来而不绝者，滁人游也。临溪而渔，溪深而鱼肥，酿泉为酒，泉香而酒洌，山肴野蔌，杂然而前陈者，太守宴也。宴酣之乐，非丝非竹，射者中，弈者胜，觥筹交错，起坐而喧哗者，众宾欢也。苍颜白发，颓然乎其间者，太守醉也。已而夕阳在山，人影散乱，太守归而宾客从也。树林阴翳，鸣声上下，游人去而禽鸟乐也。然而禽鸟知山林之乐，而不知人之乐；人知从太守游而乐，而不知太守之乐其乐也。醉能同其乐，醒能述以文者，太守也。太守谓谁？庐陵欧阳修也。",
    "intro": "这篇优美的山水游记通过描写醉翁亭的秀丽、自然风光和对游人之乐的叙述，勾勒出一幅太守与民同乐的图画，抒发了作者的政治理想和娱情山水以排遣抑郁的复杂感情。",
    "is_hot": true,
    "source": "九年级上册"
  },
  {
    "_id": "gw-at-052",
    "title": "湖心亭看雪",
    "author": "张岱",
    "dynasty": "明末清初",
    "content": "崇祯五年十二月，余住西湖。大雪三日，湖中人鸟声俱绝。是日更定矣，余拏一小舟，拥毳衣炉火，独往湖心亭看雪。雾凇沆砀，天与云与山与水，上下一白，湖上影子，惟长堤一痕、湖心亭一点、与余舟一芥、舟中人两三粒而已。到亭上，有两人铺毡对坐，一童子烧酒炉正沸。见余大喜曰：'湖中焉得更有此人！'拉余同饮。余强饮三大白而别。问其姓氏，是金陵人，客此。及下船，舟子喃喃曰：'莫说相公痴，更有痴似相公者。'",
    "intro": "本文用清新淡雅的笔墨，描绘了雪后西湖宁静清绝的景象，表现了游湖人的雅趣和作者的志趣，同时含蓄地表达了作者对故国（明朝）的怀念之情。",
    "is_hot": true,
    "source": "九年级上册"
  },
  {
    "_id": "gw-at-053",
    "title": "渔家傲·秋思",
    "author": "范仲淹",
    "dynasty": "北宋",
    "content": "塞下秋来风景异，衡阳雁去无留意。四面边声连角起，千嶂里，长烟落日孤城闭。浊酒一杯家万里，燕然未勒归无计。羌管悠悠霜满地，人不寐，将军白发征夫泪。",
    "intro": "这首词上片描绘边地的荒凉景象，下片写戍边战士厌战思归的心情。整首词表现了将士们的英雄气概及艰苦生活，意境开阔苍凉，形象生动鲜明。",
    "is_hot": true,
    "source": "九年级下册"
  },
  {
    "_id": "gw-at-054",
    "title": "江城子·密州出猎",
    "author": "苏轼",
    "dynasty": "北宋",
    "content": "老夫聊发少年狂，左牵黄，右擎苍，锦帽貂裘，千骑卷平冈。为报倾城随太守，亲射虎，看孙郎。酒酣胸胆尚开张。鬓微霜，又何妨！持节云中，何日遣冯唐？会挽雕弓如满月，西北望，射天狼。",
    "intro": "这首词通过描写一次出猎的壮观场面，借历史典故抒发了作者杀敌为国的雄心壮志，体现了为了效力抗击侵略的豪情壮志，并委婉地表达了期盼得到朝廷重用的愿望。",
    "is_hot": true,
    "source": "九年级下册"
  },
  {
    "_id": "gw-at-055",
    "title": "破阵子·为陈同甫赋壮词以寄之",
    "author": "辛弃疾",
    "dynasty": "南宋",
    "content": "醉里挑灯看剑，梦回吹角连营。八百里分麾下炙，五十弦翻塞外声，沙场秋点兵。马作的卢飞快，弓如霹雳弦惊。了却君王天下事，赢得生前身后名。可怜白发生！",
    "intro": "这首词通过对作者早年抗金部队豪壮的阵容和气概以及自己沙场生涯的追忆，表达了作者杀敌报国、收复失地的理想，抒发了壮志难酬、英雄迟暮的悲愤心情。",
    "is_hot": true,
    "source": "九年级下册"
  },
  {
    "_id": "gw-at-056",
    "title": "满江红·小住京华",
    "author": "秋瑾",
    "dynasty": "清代",
    "content": "小住京华，早又是，中秋佳节。为篱下，黄花开遍，秋容如拭。四面歌残终破楚，八年风味徒思浙。苦将侬，强派作蛾眉，殊未屑！身不得，男儿列。心却比，男儿烈！算平生肝胆，因人常热。俗子胸襟谁识我？英雄末路当磨折。莽红尘，何处觅知音？青衫湿！",
    "intro": "这首词是秋瑾在1903年中秋节的述怀之作，反映了她在封建婚姻家庭和旧礼教的束缚中，走向革命道路前夕的苦闷彷徨和雄心壮志的开阔胸怀。",
    "is_hot": true,
    "source": "九年级下册"
  },
  {
    "_id": "gw-at-057",
    "title": "定风波·莫听穿林打叶声",
    "author": "苏轼",
    "dynasty": "北宋",
    "content": "三月七日，沙湖道中遇雨。雨具先去，同行皆狼狈，余独不觉。已而遂晴，故作此词。莫听穿林打叶声，何妨吟啸且徐行。竹杖芒鞋轻胜马，谁怕？一蓑烟雨任平生。料峭春风吹酒醒，微冷，山头斜照却相迎。回首向来萧瑟处，归去，也无风雨也无晴。",
    "intro": "这首词通过野外途中偶遇风雨这一生活中的小事，于简朴中见深意，于寻常处生奇景，表现出旷达超脱的胸襟，寄寓着超凡脱俗的人生理想。",
    "is_hot": true,
    "source": "九年级下册"
  },
  {
    "_id": "gw-at-058",
    "title": "临江仙·夜登小阁，忆洛中旧游",
    "author": "陈与义",
    "dynasty": "南宋",
    "content": "忆昔午桥桥上饮，坐中多是豪英。长沟流月去无声。杏花疏影里，吹笛到天明。二十余年如一梦，此身虽在堪惊。闲登小阁看新晴。古今多少事，渔唱起三更。",
    "intro": "这首词是作者晚年追忆洛中朋友和旧游而作的。上片写对已经沦落敌国之手的家乡以及早年自在快乐生活的回顾。下片宕开笔墨回到现实，概括词人从踏上仕途所经历的颠沛流离和国破家亡的痛苦生活，结句将古今悲慨、国恨家愁，都融入'渔唱'之中，将沉挚的悲感化为旷达的胸怀。",
    "is_hot": false,
    "source": "九年级下册"
  },
  {
    "_id": "gw-at-059",
    "title": "太常引·建康中秋夜为吕叔潜赋",
    "author": "辛弃疾",
    "dynasty": "南宋",
    "content": "一轮秋影转金波，飞镜又重磨。把酒问姮娥：被白发，欺人奈何？乘风好去，长空万里，直下看山河。斫去桂婆娑，人道是，清光更多。",
    "intro": "这首词通过古代的神话传说，强烈地表达了自己反对妥协投降、立志收复中原失土的政治理想。词的上片，词人巧妙地运用神话传说构成一种超现实的艺术境界，以寄托自己的理想与情怀。",
    "is_hot": false,
    "source": "九年级下册"
  },
  {
    "_id": "gw-at-060",
    "title": "浣溪沙·身向云山那畔行",
    "author": "纳兰性德",
    "dynasty": "清代",
    "content": "身向云山那畔行，北风吹断马嘶声，深秋远塞若为情！一抹晚烟荒戍垒，半竿斜日旧关城。古今幽恨几时平！",
    "intro": "这首词是纳兰性德于康熙二十一年（1682年）春，随康熙帝出关东巡时所作。词中描绘了深秋远塞的荒寒景象，抒发了奉使出塞的凄惘之情。",
    "is_hot": false,
    "source": "九年级下册"
  },
  {
    "_id": "gw-at-061",
    "title": "南安军",
    "author": "文天祥",
    "dynasty": "南宋",
    "content": "梅花南北路，风雨湿征衣。出岭同谁出？归乡如此归！山河千古在，城郭一时非。饿死真吾志，梦中行采薇。",
    "intro": "这首诗是文天祥被俘后押解北上，途经南安军（今江西大余）时所作。诗中表现了他对故国的忠贞和宁死不屈的决心。",
    "is_hot": false,
    "source": "九年级下册"
  },
  {
    "_id": "gw-at-062",
    "title": "别云间",
    "author": "夏完淳",
    "dynasty": "明代",
    "content": "三年羁旅客，今日又南冠。无限山河泪，谁言天地宽！已知泉路近，欲别故乡难。毅魄归来日，灵旗空际看。",
    "intro": "这首诗是明末抗清英雄夏完淳被捕后，在解往南京前临别松江时所作。诗中表达了作者对山河沦丧的悲愤，对故乡的依恋，以及誓死不屈的决心。",
    "is_hot": false,
    "source": "九年级下册"
  },
  {
    "_id": "gw-at-063",
    "title": "山坡羊·骊山怀古",
    "author": "张养浩",
    "dynasty": "元代",
    "content": "骊山四顾，阿房一炬，当时奢侈今何处？只见草萧疏，水萦纡。至今遗恨迷烟树。列国周齐秦汉楚。赢，都变做了土；输，都变做了土。",
    "intro": "这首小令是作者赴陕西救灾途经骊山时所作，借古讽今，表达了对封建统治者穷奢极欲终至灭亡的历史规律的深刻认识。",
    "is_hot": false,
    "source": "九年级下册"
  },
  {
    "_id": "gw-at-064",
    "title": "朝天子·咏喇叭",
    "author": "王磐",
    "dynasty": "明代",
    "content": "喇叭，唢呐，曲儿小腔儿大。官船来往乱如麻，全仗你抬声价。军听了军愁，民听了民怕。哪里去辨甚么真共假？眼见的吹翻了这家，吹伤了那家，只吹的水尽鹅飞罢！",
    "intro": "这首散曲借物咏怀，讽刺和揭露了明代宦官狐假虎威、残害百姓的罪恶行径，表达了人民的痛恨情绪。",
    "is_hot": false,
    "source": "九年级下册"
  },
  {
    "_id": "gw-at-065",
    "title": "鱼我所欲也",
    "author": "孟子",
    "dynasty": "战国",
    "content": "鱼，我所欲也；熊掌，亦我所欲也。二者不可得兼，舍鱼而取熊掌者也。生，亦我所欲也；义，亦我所欲也。二者不可得兼，舍生而取义者也。生亦我所欲，所欲有甚于生者，故不为苟得也；死亦我所恶，所恶有甚于死者，故患有所不辟也。如使人之所欲莫甚于生，则凡可以得生者何不用也？使人之所恶莫甚于死者，则凡可以辟患者何不为也？由是则生而有不用也，由是则可以辟患而有不为也。是故所欲有甚于生者，所恶有甚于死者。非独贤者有是心也，人皆有之，贤者能勿丧耳。一箪食，一豆羹，得之则生，弗得则死。呼尔而与之，行道之人弗受；蹴尔而与之，乞人不屑也。万钟则不辩礼义而受之，万钟于我何加焉！为宫室之美、妻妾之奉、所识穷乏者得我与？乡为身死而不受，今为宫室之美为之；乡为身死而不受，今为妻妾之奉为之；乡为身死而不受，今为所识穷乏者得我而为之：是亦不可以已乎？此之谓失其本心。",
    "intro": "本文以'鱼'和'熊掌'为喻，提出了'舍生取义'的中心论点，论证了义重于生、义重于利和不义可耻的道理，告诫人们不能见利忘义，要坚守'本心'。",
    "is_hot": true,
    "source": "九年级下册"
  },
  {
    "_id": "gw-at-066",
    "title": "唐雎不辱使命",
    "author": "刘向",
    "dynasty": "西汉",
    "content": "秦王使人谓安陵君曰：'寡人欲以五百里之地易安陵，安陵君其许寡人！'安陵君曰：'大王加惠，以大易小，甚善；虽然，受地于先王，愿终守之，弗敢易！'秦王不说。安陵君因使唐雎使于秦。秦王谓唐雎曰：'寡人以五百里之地易安陵，安陵君不听寡人，何也？且秦灭韩亡魏，而君以五十里之地存者，以君为长者，故不错意也。今吾以十倍之地，请广于君，而君逆寡人者，轻寡人与？'唐雎对曰：'否，非若是也。安陵君受地于先王而守之，虽千里不敢易也，岂直五百里哉？'秦王怫然怒，谓唐雎曰：'公亦尝闻天子之怒乎？'唐雎对曰：'臣未尝闻也。'秦王曰：'天子之怒，伏尸百万，流血千里。'唐雎曰：'大王尝闻布衣之怒乎？'秦王曰：'布衣之怒，亦免冠徒跣，以头抢地尔。'唐雎曰：'此庸夫之怒也，非士之怒也。夫专诸之刺王僚也，彗星袭月；聂政之刺韩傀也，白虹贯日；要离之刺庆忌也，仓鹰击于殿上。此三子者，皆布衣之士也，怀怒未发，休祲降于天，与臣而将四矣。若士必怒，伏尸二人，流血五步，天下缟素，今日是也。'挺剑而起。秦王色挠，长跪而谢之曰：'先生坐！何至于此！寡人谕矣：夫韩、魏灭亡，而安陵以五十里之地存者，徒以有先生也。'
    "intro": "本文记叙了唐雎出使秦国，与秦王展开针锋相对的斗争，终于使秦王辞穷色挠的故事，歌颂了唐雎不畏强暴、敢于斗争的爱国精神，揭露了秦王骄横欺诈、外强中干的本质。",
    "is_hot": true,
    "source": "九年级下册"
  },
  {
    "_id": "gw-at-067",
    "title": "送东阳马生序",
    "author": "宋濂",
    "dynasty": "明代",
    "content": "余幼时即嗜学。家贫，无从致书以观，每假借于藏书之家，手自笔录，计日以还。天大寒，砚冰坚，手指不可屈伸，弗之怠。录毕，走送之，不敢稍逾约。以是人多以书假余，余因得遍观群书。既加冠，益慕圣贤之道，又患无硕师、名人与游，尝趋百里外，从乡之先达执经叩问。先达德隆望尊，门人弟子填其室，未尝稍降辞色。余立侍左右，援疑质理，俯身倾耳以请；或遇其叱咄，色愈恭，礼愈至，不敢出一言以复；俟其欣悦，则又请焉。故余虽愚，卒获有所闻。当余之从师也，负箧曳屣，行深山巨谷中，穷冬烈风，大雪深数尺，足肤皲裂而不知。至舍，四支僵劲不能动，媵人持汤沃灌，以衾拥覆，久而乃和。寓逆旅，主人日再食，无鲜肥滋味之享。同舍生皆被绮绣，戴朱缨宝饰之帽，腰白玉之环，左佩刀，右备容臭，烨然若神人；余则缊袍敝衣处其间，略无慕艳意。以中有足乐者，不知口体之奉不若人也。盖余之勤且艰若此。今虽耄老，未有所成，犹幸预君子之列，而承天子之宠光，缀公卿之后，日侍坐备顾问，四海亦谬称其氏名，况才之过于余者乎？今诸生学于太学，县官日有廪稍之供，父母岁有裘葛之遗，无冻馁之患矣；坐大厦之下而诵诗书，无奔走之劳矣；有司业、博士为之师，未有问而不告，求而不得者也；凡所宜有之书，皆集于此，不必若余之手录，假诸人而后见也。其业有不精，德有不成者，非天质之卑，则心不若余之专耳，岂他人之过哉！东阳马生君则，在太学已二年，流辈甚称其贤。余朝京师，生以乡人子谒余，撰长书以为贽，辞甚畅达，与之论辩，言和而色夷。自谓少时用心于学甚劳，是可谓善学者矣！其将归见其亲也，余故道为学之难以告之。谓余勉乡人以学者，余之志也；诋我夸际遇之盛而骄乡人者，岂知余者哉！",
    "intro": "本文是宋濂写给他的同乡晚生马君则的赠序。作者通过叙述自己年轻时求学的艰难困苦，勉励马生珍惜现有的学习条件，勤奋学习。",
    "is_hot": true,
    "source": "九年级下册"
  },
  {
    "_id": "gw-at-068",
    "title": "曹刿论战",
    "author": "左丘明",
    "dynasty": "春秋",
    "content": "十年春，齐师伐我。公将战，曹刿请见。其乡人曰：'肉食者谋之，又何间焉？'刿曰：'肉食者鄙，未能远谋。'乃入见。问：'何以战？'公曰：'衣食所安，弗敢专也，必以分人。'对曰：'小惠未遍，民弗从也。'公曰：'牺牲玉帛，弗敢加也，必以信。'对曰：'小信未孚，神弗福也。'公曰：'小大之狱，虽不能察，必以情。'对曰：'忠之属也。可以一战。战则请从。'公与之乘，战于长勺。公将鼓之。刿曰：'未可。'齐人三鼓。刿曰：'可矣。'齐师败绩。公将驰之。刿曰：'未可。'下视其辙，登轼而望之，曰：'可矣。'遂逐齐师。既克，公问其故。对曰：'夫战，勇气也。一鼓作气，再而衰，三而竭。彼竭我盈，故克之。夫大国，难测也，惧有伏焉。吾视其辙乱，望其旗靡，故逐之。'",
    "intro": "本文记叙了曹刿向鲁庄公献策，并于长勺之战中帮助鲁庄公采取正确的战略战术，终于使弱鲁战胜强齐的史实，阐明了要取信于民及善于把握战机的道理。",
    "is_hot": true,
    "source": "九年级下册"
  },
  {
    "_id": "gw-at-069",
    "title": "邹忌讽齐王纳谏",
    "author": "刘向",
    "dynasty": "西汉",
    "content": "邹忌修八尺有余，而形貌昳丽。朝服衣冠，窥镜，谓其妻曰：'我孰与城北徐公美？'其妻曰：'君美甚，徐公何能及君也？'城北徐公，齐国之美丽者也。忌不自信，而复问其妾曰：'吾孰与徐公美？'妾曰：'徐公何能及君也？'旦日，客从外来，与坐谈，问之客曰：'吾与徐公孰美？'客曰：'徐公不若君之美也。'明日徐公来，孰视之，自以为不如；窥镜而自视，又弗如远甚。暮寝而思之，曰：'吾妻之美我者，私我也；妾之美我者，畏我也；客之美我者，欲有求于我也。'于是入朝见威王，曰：'臣诚知不如徐公美。臣之妻私臣，臣之妾畏臣，臣之客欲有求于臣，皆以美于徐公。今齐地方千里，百二十城，宫妇左右莫不私王，朝廷之臣莫不畏王，四境之内莫不有求于王：由此观之，王之蔽甚矣。'王曰：'善。'乃下令：'群臣吏民能面刺寡人之过者，受上赏；上书谏寡人者，受中赏；能谤讥于市朝，闻寡人之耳者，受下赏。'令初下，群臣进谏，门庭若市；数月之后，时时而间进；期年之后，虽欲言，无可进者。燕、赵、韩、魏闻之，皆朝于齐。此所谓战胜于朝廷。'",
    "intro": "本文记叙了邹忌以自身经历设喻，劝说齐王纳谏，使齐国大治的故事，说明了国君必须广开言路、虚心接受批评意见，才能修明政治、富国强兵的道理。",
    "is_hot": true,
    "source": "九年级下册"
  },
  {
    "_id": "gw-at-070",
    "title": "出师表",
    "author": "诸葛亮",
    "dynasty": "三国",
    "content": "先帝创业未半而中道崩殂，今天下三分，益州疲弊，此诚危急存亡之秋也。然侍卫之臣不懈于内，忠志之士忘身于外者，盖追先帝之殊遇，欲报之于陛下也。诚宜开张圣听，以光先帝遗德，恢弘志士之气，不宜妄自菲薄，引喻失义，以塞忠谏之路也。宫中府中，俱为一体，陟罚臧否，不宜异同。若有作奸犯科及为忠善者，宜付有司论其刑赏，以昭陛下平明之理，不宜偏私，使内外异法也。侍中、侍郎郭攸之、费祎、董允等，此皆良实，志虑忠纯，是以先帝简拔以遗陛下。愚以为宫中之事，事无大小，悉以咨之，然后施行，必能裨补阙漏，有所广益。将军向宠，性行淑均，晓畅军事，试用于昔日，先帝称之曰能，是以众议举宠为督。愚以为营中之事，悉以咨之，必能使行阵和睦，优劣得所。亲贤臣，远小人，此先汉所以兴隆也；亲小人，远贤臣，此后汉所以倾颓也。先帝在时，每与臣论此事，未尝不叹息痛恨于桓、灵也。侍中、尚书、长史、参军，此悉贞良死节之臣，愿陛下亲之信之，则汉室之隆，可计日而待也。臣本布衣，躬耕于南阳，苟全性命于乱世，不求闻达于诸侯。先帝不以臣卑鄙，猥自枉屈，三顾臣于草庐之中，咨臣以当世之事，由是感激，遂许先帝以驱驰。后值倾覆，受任于败军之际，奉命于危难之间，尔来二十有一年矣。先帝知臣谨慎，故临崩寄臣以大事也。受命以来，夙夜忧叹，恐托付不效，以伤先帝之明，故五月渡泸，深入不毛。今南方已定，兵甲已足，当奖率三军，北定中原，庶竭驽钝，攘除奸凶，兴复汉室，还于旧都。此臣所以报先帝而忠陛下之职分也。至于斟酌损益，进尽忠言，则攸之、祎、允之任也。愿陛下托臣以讨贼兴复之效；不效，则治臣之罪，以告先帝之灵。若无兴德之言，则责攸之、祎、允等之慢，以彰其咎。陛下亦宜自谋，以咨诹善道，察纳雅言，深追先帝遗诏。臣不胜受恩感激。今当远离，临表涕零，不知所言。",
    "intro": "本文是诸葛亮出师伐魏前写给后主刘禅的表文。文中以恳切的言辞，劝说后主要继承先帝遗志，广开言路，严明赏罚，亲贤臣，远小人，完成兴复汉室的大业，表达了诸葛亮对先帝的感恩图报之情和对蜀汉的忠心。",
    "is_hot": true,
    "source": "九年级下册"
  }
]
